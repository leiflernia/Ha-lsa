
# Första hjälpen och krisstöd

<img style="width:200px" src="https://lernia.itslearning.com/data/1821/C33238/Bilder/Halsa/forsta_hjalpen.JPG">

  

Arbetarskyddsstyrelsen har föreskrifter om första hjälpen och krisstöd samt allmänna råd om tillämpningen av föreskrifterna för en arbetsplats.

  

Föreskrifterna gäller all verksamhet som omfattas av arbetsmiljölagen (SFS 1977:1160).

  

För den som ensam eller tillsammans med familjemedlem driver yrkesmässig verksamhet utan anställd gäller dock endast bestämmelserna i 810§§.

  

Första hjälpen menas de olika hjälpinsatser som görs direkt då en person blivit skadad eller akut sjuk. 
Det kan vara att hålla en person vid liv fram till dess att ambulansen kommer. 
Det kan även vara att stoppa en kraftigt blödande person eller att minska skadorna genom att spola ögonen på en person som fått in frätande ämne i ögat.

  

Första hjälpen betyder också man ska vidta åtgärder så snabbt som möjligt så att den skadade eller sjuke kommer under vård.

  
På varje arbetsplats måste man gå igenom vilken utrustning för första hjälpen som kan behövas.

  

En normal första hjälpen brukar bestå av bland annat:

  

- Tryckförband (blodstoppare)

- Plåster

- Ögondusch

- Skyddshandskar mot blodsmitta samt mask för konstgjord andning

  

För skador som kan inträffa utomhus är det bra att ha filtar att kunna hålla den skadade varm med.

  

Se film med hur man kan bygga sitt egna förstahjälpen beroende på behov.

  

<div  class="videoWrapper">

<iframe  width="560"  height="315"  src="https://www.youtube-nocookie.com/embed/1qTgcZrRlxU"  frameborder="0"  allow="accelerometer; autoplay; encrypted-media; gyroscope; picture-in-picture"  allowfullscreen></iframe>

</div>

  
Några exempel  på hur man bör agera vid första hjälpen.

### Olycka med med kemikalie i ögat

Spola omedelbart med mjuk vattenstråle, eller ögonspolvätska i 
 minst 15 minuter, och därefter upprepade gånger under transport till läkare eller sjukhus.

Har du kontaktlinser, ta bort dessa om det är möjligt.

Använd helst ljummet vatten eller ögonspolvätska. Kall vätska kan vara smärtsam, men låt inte val av vätska fördröja spolningen – ta det som går snabbast.

Spola med hjälp av spolanordning, rent dricksglas, tillbringare eller dylikt.

Håll isär ögonlocken under spolningen.

Titta åt olika håll och blinka ibland.

### Sårskada

Om det inträffar en större sårskada försök att stoppa blödningen . Det kan du göra genom att trycka en hoprullad kompress eller något annat rent tygstycke mot såret. Blödningen minskar också om du håller den skadade kroppsdelen högt. Sök hjälp på vårdcentral eller akutmottagning . Du kan även ringa 112 om det är en kraftig blödning eller om du ej lyckas få stopp på blödningen.

<!-- ![enter image description here](https://lernia.itslearning.com/data/1821/C33240/Arbetsmilj%C3%B6/stort%20s%C3%A5r.jpg) -->


Vid mindre sårskador kan man ofta ta hand om dessa själv men om du inte tar hand som det på rätt sätt kan det ge problem , framförallt infektioner.

<!-- ![enter image description here](https://lernia.itslearning.com/data/1821/C33240/Arbetsmilj%C3%B6/litet%20s%C3%A5r.jpg) -->

Se till att tvätta händerna innan du börjar ta hand om såret.
Du börja sen med att tvätta huden runt såret och efter det själva såret. Det går bra att använda vanlig mild tvål och ljummet rinnande vatten. Använd gärna flytande tvål.
Ibland kan det vara smuts som ej lossnar ta då hjälp av pincett,eller en fuktad kompress. Se sedan till att skydda såret med ett plåster.

::: danger Om det händer en allvarlig och svårhanterlig händelse på din arbetsplats är det kris.
&nbsp;
:::

Med krisstöd menas det psykiska och sociala omhändertagande som behöver vidtas i samband med olyckor, akuta krissituationer och liknande allvarliga händelser som kan utlösa krisreaktioner.

  

Det kan bland annat vara en olycka, hot, rån, men även att en avdelning läggs ned eller privata saker som dödsfall, skilsmässa och kollegor.

  

Det är viktigt att alla anställda har tillgång till rutinerna så att alla vet vad som gäller om det värsta inträffar. Det är en förutsättning för att veta hur man ska göra för att snabbt kunna få den hjälp man är i behov av.

  

Det ska vara tydligt vem som gör vad på arbetsplatsen vad gäller första hjälpen och krisstöd.

  

Och det ska även finnas personer som kan ge första hjälpen på arbetsplatsen.

  

Arbetsgivaren är den som ansvarar för att uppgifterna fördelas på lämpliga personer.

  

För att kunna ta fram en beredskap för krisstöd behöver chefer och arbetsledare ha kunskap om detta. Det är bra om en grundläggande utbildning i krisstöd ingår som en naturlig del i chefsutbildningen

  

På lämpliga ställen ska det finnas anslag med uppgift om;

  

- var utrustning för första hjälpen finns

- vem som kan ge första hjälpen

- telefonnummer till larmtjänst och taxi

- adress och eventuell färdbeskrivning till arbetsplatsen

  

![enter image description here](https://lernia.itslearning.com/data/1821/C33240/H%C3%A4lsa/bilder/fj.JPG)

![enter image description here](https://lernia.itslearning.com/data/1821/C33240/H%C3%A4lsa/bilder/fjlada.JPG)
