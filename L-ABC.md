
# L-ABC

  

<!-- ![enter image description here](https://lernia.itslearning.com/data/1821/C33238/Bilder/Halsa/L-abc.JPG) -->

  

L-ABC är ett sätt att veta i vilken ordning man ska göra saker vid en olycka.

  

### L - Livsfarligt läge

  

Du ska alltid börja med att kontrollera om platsen där olyckan skett är säker både för dig och den drabbade personen. Om den drabbade befinner sig i ett livsfarligt läge ska man omedelbart flytta personen så den är i säkerhet.

  

### A - Andning

  

Vid en olycka börjar du med att ta reda på hur allvarlig situationen är. Det gör du genom att kontrollera livstecken. Utifrån detta bestämmer du vilken första hjälp du ska ge.

  

Är personen inte medvetslös - stanna hos personen. Tillståndet kan försämras. Ring 112 vid behov. Ge första hjälpen utifrån situationen.

  

Skulle personen vara medvetslös men andas eller inte andas alls så behöver du göra andra insatser. Detta kommer vi att gå igenom i nästa avsnitt som heter HLR

  

### B - Blödning

  

Om personen blöder se till att stoppa detta genom tryckförband. Lägg gärna skadad kroppsdel om möjligt i högläge.

  

### C – Chock/Cirkulationssvikt

  

Orsak till cirkulationssvikt kan vara stora inre/yttre blödningar, svår allergisk reaktion eller en svår infektion med hög feber.

  

Tecken på detta kan vara att personen är

  

- Blek

- Kallsvettig

- Yr

- Fryser

- Snabb och svag puls

- Känner sig törstig

- Snabb ytlig andning

  
<br />
Förebygg cirkulationssvikt enligt följande:

  

- Låt personen ligga ner och skapa trygghet för att få det lugnt kring den drabbade.

- Höj upp benen i högläge om möjligt för att få blodflödet med det livsviktiga syret till de vitala organen såsom hjärnan.

- Håll personen varm genom att lägga på filtar, tröjor och jackor på och under den skadade.

- Lämna ej personen ensam.


<br />

::: danger Ge aldrig en skadad något att dricka.
&nbsp;
:::

<br />
 En del brukar även kalla det för de tre V:na 
 

 - Vila
 - Värme
 - Varsamhet






