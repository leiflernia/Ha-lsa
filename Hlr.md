
# HLR

  

#### Hjärt- lungräddning förkortas HLR

  

Vart som helst, hemma, på jobbet, i affären får mer än 20 personer varje dag ett hjärtstopp i Sverige.

  

Oftast sker ett plötsligt hjärtstopp helt oväntat. Den som drabbas har kanske inte haft några besvär eller symptom tidigare, eller så har man inte förstått vad symptomen betyder.

  

Det kan hända oss alla oavsett ålder men risken ökar ju äldre man är.

  

Därför kan det vara bra att ha kunskaper om hur man agerar om det skulle hända.

  

Chansen för att överleva är betydligt större om man agerar snabbt och att hjälpa till med det man kan. Att kunna HLR är en del av det.

  

Titta på filmen

  

Tillsammans räddar vi liv. Här får du information hur du ska agera.

  

<br  />

  

<div  style="padding:56.25% 0 0 0;position:relative;"><iframe  src="https://player.vimeo.com/video/293897686?color=ef0004"  style="position:absolute;top:0;left:0;width:100%;height:100%;"  frameborder="0"  allow="autoplay; fullscreen"  allowfullscreen></iframe></div>

  

<br  />

  

Att utföra HLR är inte svårt att lära och man behöver inte vara sjukvårdsutbildad. Man kan gå en kurs som tar 1-2 timmar beroende på hur mycket man vill öva. På en sådan kurs får man öva på en docka och man går oftast också igenom hur man använder en hjärtstartare. Det är bra att man återkommande ca 1 gång om året uppdaterar sina kunskaper

  

#### När ska man använda HLR?

  

HLR används på någon som har fått hjärtstopp eller andningsstopp.

  

Den vanligaste anledningen till plötsligt hjärtstopp är sjukdomar i hjärtats kranskärl som hjärtinfarkt och olika typer av kärlkramp. Det kan även vara ett medfött hjärtfel men även ett plötsligt, kraftigt slag mot bröstkorgen kan orsaka plötsligt hjärtstopp.

  

Andningsstopp kan bland annat bero på ett kraftigt astmaanfall eller på att något har fastnat i halsen, exempelvis en matbit.

  

Hjärtat och andningen kan också sluta fungera på grund av till exempel drunkning, förgiftning, överdosering av läkemedel eller en kraftig elektrisk stöt.

  

**Utan HLR leder hjärtstopp till syrebrist** 

  

När hjärtat slutar att slå eller andningen stannar får kroppen inte tillräckligt med syre. Det kan redan efter tre till fyra minuter finnas en risk till hjärnskador Om syretillförseln inte kommer igång .

  

En hjärtinfarkt brukar oftast börja med symptom. 
Dessa kan vara stark bröstsmärta, stickningar och domningar ut i arm, hals eller käke.  Man kan även bli kallsvettig, illamående, kräkas, uppleva att det är tungt att andas mm. 

Känner man av detta är det viktigt att larma direkt för det kan vara hjärtinfarkt som leder till ett hjärtstopp.

  

Målet med HLR hjärt-lungräddning är att försöka få igång hjärtverksamheten och andningen igen.

  

#### HUR GÖR MAN HLR OCH STABILT SIDOLÄGE

<!-- ![enter image description here](https://lernia.itslearning.com/data/1821/C33240/H%C3%A4lsa/bilder/sidolage.JPG) -->

<!-- ![enter image description here](https://lernia.itslearning.com/data/1821/C33240/H%C3%A4lsa/bilder/sidolage2.JPG) -->

**Om du misstänker att en person har fått hjärtstopp skall du agera enligt nedan.**


1. Börja med att se om du kan få kontakt med personen genom att prata, ruska lite lätt och kontrollera om personen andas genom att känna och lyssna efter andningsljud och om bröstkorgen lyfter sig.


2. Om personen andas men är medvetslös, placera personen i stabilt sidoläge. 
**Larma 112**.
Viktigt att man har telefon på högtalarfunktion så man kan ha kontakt med larmoperatören till dess att ambulans kommer.

Titta på bildspelet som visar hur man lägger en person i stabilt sidoläge  

Dra i reglaget
<div class="tfh5p">

<iframe  src="https://h5p.org/h5p/embed/495537"  width="100%"  height="690"  frameborder="0"  allowfullscreen="allowfullscreen"></iframe>

</div>

  

3. Om personen **inte** andas, **larma 112**. Det är viktigt att man har telefon på högtalarfunktion så man kan ha kontakt med larmoperatören till dess att ambulans kommer.




4. Inled sedan omedelbart HLR hjärt-lungräddning. **Varje sekund är dyrbar!**

Se på filmen så får du se hur man gör HLR

<iframe width="560" height="315" src="https://www.youtube-nocookie.com/embed/oEpaGS_Oi80" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

Tänk på att inte sluta göra HLR utan håll på tills ambulans kommer och kan ta över. Är man flera som kan göra HLR så är det bra att kunna byta om man blir trött.

  

Vill eller kan man inte göra inblåsningar så gör bröstkompressionerna det är de som är viktigast.

  

Det du nu har läst om HLR är de två första delarna i Kedjan som räddar liv.

  
  

![enter image description here](https://lernia.itslearning.com/data/1821/C33238/Bilder/Halsa/kedjan-1.JPG)
